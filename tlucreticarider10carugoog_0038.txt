8 T. LUCRETI CARI

Quam tenui constet textura, quamque loco se

Contineat parvo, si possit conglomerati,

Quod simul atque hominem leti secura quies est

Indepta, atque animi natura animaeque recessit,

Nil ibi libatum de toto corpore cernas

Ad speciem, nil ad pondus: mors omnia praestat

Vitalem praeter sensum calidumque vaporem.

Ergo animam totam perparvis esse necessest

Seminibus, nexam per venas, viscera, nervos3 ·

Quatenus, omnis ubi e toto iam corpore cessit,

Extima membrorum circumcaesura tamen se

Incolumem praestat, nec defit ponderis hilum.

Quod genus est, Bacchi cum flos evanuit, autenm

Spiritus unguenti suavis diffugit inauras,

Aut aliquo cumiani sucus de corpore cessit;

Nil oculis tamen esse minor res ipsa videtur

Propterea, neque detractum de pondere quicquam, ²²5

Nimirum quia multa minutaque semina sucos

Efficiunt et odorem in toto corpore rerum.

Quare etiam atque etiam mentis naturam animaeque

Scire licet perquam pauxillis esse creatam

Seminibus, quoniam fugiens uil ponderis aufert. 2 30
Nec tamen haec simplex nobis natura putanda est.

Tenvis enim quaedam moribundos deserit aura

Mixta vapore, vapor porro trahit aera secum. .

Nec calpr est quisquam, cui non sit mixtus et aer.

Rara quod eius enim constat natura, necessest 235

Aeris inter eum primordia multa moveri.

Iam triplex animi est igitur natura reperta;

Nec tamen haec sat sunt ad sensum cuncta creandum,

Nil horum quoniam recipit mens posse creare

⁹³9 mens MSS: res Μ

Α

 

