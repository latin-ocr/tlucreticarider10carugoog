DE RERUM NATURA LIBER 111. 11

At natura boum placido magis aere vivit,
Nec nimis irai fax umquam subdita percit

Fumida, suffundens caecae caliginis umbra,

Nec gelidis torpet telis perfixa pavoris: 305
Inter utrosque sitast, cervos saevosque leones.

Sic hominum genus est. Quamvis doctrina politos
Constituat pariter quosdam, tamen illa relinquit

Naturae cuiusque animi vestigia prima.

Nec radicitus‘evelli mala posse putandumst, 310
Quin proclivius hic iras decurrat ad acris,

Ille metu citius paulo temptetur, at ille

Tertius accipiat quaedam clementius aequo.

Inque aliis rebus multis differre necessest ⁵
Naturas hominum varin moresque sequacis3 315
Quorum ego nunc nequeo caecas exponere causas,

Nec reperire figurarum tot nomina quot sunt

Principiis, unde haec oritur variantia rerum.
Illud in his rebus videor firmare potesse,

Usque adeo naturarum vestigia linqui , 3²0
Parvula, quae nequeat ratio depellere nobis,
Ut nil inpediat dignam dis degere vitam.
Haec igitur natura tenetur corpore ab omni,
Ipsaque corporis est custos et causa salutis,
Nam communibus inter se radicibus haerent, 325
Nec sine pernicie divelli posse videntur.
Quod genus e thuris glaebis evellere odorem
Haud facile est quin intereat natura quoque eius,
Sic animi atque animae naturam corpore toto
Extrahere haud facile est quin omnia dissoluantur. 330
Inplexis ita principiis ab origine prima
Inter se liunt, consorti praedita vita,
Nec sibi quaeque sine alterius vi posse uidetur
Corporis atque animi seorsum sent'ue potestas,

 

