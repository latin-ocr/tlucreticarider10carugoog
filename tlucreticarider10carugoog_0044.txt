4 τ. Lucnnrr cnm

Obliti fontem curarum hunc esse timorem.

Hune vexare pudorem, hunc vincula amicitiai

Rumpere et in summa pietatem evertere suadet.

Nam iam saepe homines patriam carosque parentis 85

Prodiderunt, vitare Acherusia templa petentes.

Nam veluti pueri trepidant atque omnia caecis

In tenebris metuunt, sic nos in luce timemus

Interdum, nilo quaesunt metuenda magis quam

Quae pueri in tenebris pavitant finguntque futura. 90

Hunc igitur terrorem animi tenebrasque necessest

Non radii solis neque lucida tela diei

Discutiunt, sed naturae species ratioque.

Primum animum dico, mentem quam saepe vocamus,

. In quo consilium vitae regimenque locatum est, 95

Esse hominis partem nilo minus ac manus et pes

Atque oculi partes animantis totius extant.

Sensum animi certa non esse in parte locatum,

Verum habitum quendam vitalem corporis esse,
Harmoniam Grai quam dicunt, quod faciat nos 100
Vivere cum sensu, nulla cum in parte siet mens.

Ut bona saepe valetudo cum dicitur esse

Corporis, et non est tamen haec pars ulla valentis,

Sic animi sensum non certa parte reponunt3

Magno opere in quo mi diversi errare videntur. 105
Saepe itaque, in promptu corpus quod cemitur‚ aegret,
Cum tamen ex alia laetamur parte latenti 3

Et retro fit uti contra sit saepe vicissim,

Cum miser ex animo laetatur corpore toto;

Non alio pacto quam si, pes cum dolet aegri, 110
ln nullo caput interea sit sorte dolore.

Aster 97 a verre is lost, such as Quamquam ΜΨ ‘tamem sapien·
tum rurba putarunt

 

