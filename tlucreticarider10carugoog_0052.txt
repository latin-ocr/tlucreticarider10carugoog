22 Τ. LUCRETI CARI

In multas quoniam partis disciditur aeque.

Denique saepe hominem paulatim cernimus ire 526
Et membratim vitalem deperdere sensum ;
In pedibus primurn digitos livescere et unguis,
inde pedes et crura mori, post inde per artus
Ire alios tractim gelidi vestigia leti. 530
Scinditur itque animae hoc quoniam natura nec uno
Tempore sincera existit, mortalis habendast.
Quod si sorte putas ipsam se posse per artus
Introrsum trahere et partis conducere in unum, Ι
Atque ideo cunctis sensum deducere membris, 535 ,
At locus iile tamen, quo copia tanta animai
Cogitur, in sensu debet maiore videri,
Qui quoniam nusquamst, nimirum ut diximus ante,
Dilaniata foras dispargitur, interit ergo.
Quin etiam si iam libeat concedere falsum, 540
Et dare posse animam glomerari in corpore eorum,
Lumina qui linquunt moribundi particulatim,
Mortalem tamen esse animam fateare necesse,
Nec refert utrum pereat dispersa per auras
An contracta suis e partibus obbrutescat, 545
Quando hominem toturn magis ac magis undique sensus
Deficit, et vitae minus et minus undique restat.

Praeterea si inmortalis natura animai ⁶7⁰ ·
Constat et in corpus nascentibus insinuatur,
Cur super anteactam aetatem meminisse nequimus,
Nec vestigia gestarum rerum ulla tenemus?
Nam si tanto operest animi mutata potestas,
Omnis ut actarum exciderit retinentia rerum, 675

,μό-547 are placed here by Giursani 531 Scinditur itque
emmae hoc M: Scinditur atque anirno naec Mss: Scinditur usque
adeo IraecL 544 per auras] 1 propere per artus

 

