24 T. Lucrum cnm

Particulae‚ quibus haec animi natura creatur,
Quae nuncin nostro dominatur corpore, nata
Exilia quae tum periit partita per artus 71⁰
Quapropter neque natali privata videtur
Esse die natura animae nec funeris expers.
Semina praeterea linquuntur necne animai

Corpore in exanimo? quod si linquuntur et insunt,
Haud erit ut merito inmortalis possit haberi, 715
Partibus amissis quoniam libata recessit.
Sin ita sinceris membris ablata profugit
Ut nullas partis in corpore liquerit ex se,
Unde cadavera rancenti iam viscere vermes
Expirant, atque unde animantum copia tanta 7²0
Exos et exsanguis tumidos perfluctuat artus?
Quod si forte animas extrinsecus insinuari
Vermibus et privas in corpora'posse venire
Credis, nec reputas cur milia multa animarum
Conveniant unde una recesserit, hoc tamen estut 725
Quaerendum videatur et in discrimen agendum,
Utrum tandem animae venentur semina quaeque
Vermiculorum, ipsaeque sibi fabricentur ubi sint,
An quasi corporibus perfectis insinuentur.
At neque cur saciant ipsae quareve laborent, 730
Dicere suppeditat. Neque enim, sine corpore cum sunt,
Sollicitae volitant morbis alguque fameque.
Corpus enim magis his vitiis adfine laborat,
Et mala multa animus contage fungitur eius
Sed tamen his esto quamvis facere utile corpus 735
Cui subeant ; at qua possint via nulla· videtur.
Haud igitur faciunt animae sibi corpora et artus

² Nec tamen est utqui perfectis insinuentur

736 Cui subeant Bernayr: Cum subeant MSS.,M 'RS utqui
M: ut quicum MSS,

 

