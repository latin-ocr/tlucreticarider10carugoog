36 T. LUCRETI CARI DE RERUM NATURA LIB. III.

Cetera 3 post aliud, cum contigit illud, avemus,

Et sitis aequa tenet vitai, semper hiantis.

Posteraque in dubiost fortunam quam vehat aetas, 1085
Quidve serat nobis casus quive exitus instet.

Nec prorsum vitam ducendo demimus hilum

Tempore de mortis nec delibare valemus,

Quo minus esse diu possimus sorte perempti.

Proinde lieet quot vis vivendo condere saeelaÍ¾ 1090
Mors aeterna tamen nilo minus illa manebit,

Nee minus ille diu iam non erit, ex hodierno

Lumine qui finem vitai fecit, et ille,

Mensibus atque annis qui multis occidit ante.

 

